# -*- mode: mandoku-view; -*-
#+TITLE: 推求師意
#+DATE: 2015-08-24 23:07:15.405292
#+PROPERTY: ID KR3e0071
#+PROPERTY: BASEEDITION WYG    
#+PROPERTY: JUAN 提要
<pb:KR3e0071_WYG_000-1a>¶
欽定四庫全書　　　　　子部五¶
　推求師意　　　　　　醫家類¶
　　提要¶
　　　　(臣/)等謹案推求師意二卷明戴原禮撰原禮¶
　　　　即校補朱震亨金匱鈎元者也是編本震亨¶
　　　　未竟之意推求闡發筆之於書世無傳本嘉¶
　　　　靖中祁門汪機睹其本於歙縣始録之以歸¶
　　　　機門人陳桷校而刋之其名亦機所題也考¶
<pb:KR3e0071_WYG_000-1b>¶
　　　　李濓醫史有原禮補傳稱平生著述不多見¶
　　　　僅有訂正丹溪先生金匱鈎元三卷間以己¶
　　　　意附於後又有證治要訣證治類方類症用¶
　　　　藥總若干卷皆櫽括丹溪之書而為之然則¶
　　　　此二卷者其三書中之一歟原禮本震亨髙¶
　　　　弟能得師傳故所録皆秘㫖㣲言非耳剽目¶
　　　　竊者可比震亨以補隂為主世言直補真水¶
　　　　者實由此開其端書中議論大率皆本此意¶
<pb:KR3e0071_WYG_000-2a>¶
　　　　然俗醫不善學震亨者往往矯枉過甚反致¶
　　　　以寒凉殺人此書獨能委曲圓融俾學者得¶
　　　　其意而不滋流弊亦可謂有功震亨者矣乾¶
　　　　隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3e0071_WYG_000-3a>¶
推求師意原序¶
夫師者指引之功也必須學者隨事精察真積力乆而¶
於師之引而不發者始得見其躍如者焉苟或不然師¶
者未必能引進學者未必能起予二者須失之也夫何¶
益之有哉故曰不憤不啓不悱不發舉一隅不以三隅¶
反則不復也其斯之謂歟予於歙之名家獲覩是編觀¶
其中之所語皆本丹溪先生之意門人弟子推求其意¶
而發其所未發者此所謂引而不發而得其躍如者焉¶
<pb:KR3e0071_WYG_000-3b>¶
予深喜之遂録以歸後休之率口項君恬以疾來就予¶
治予邑石墅陳子桷以醫而過予舘因出以示之二人¶
者心意相符一則曰是可以益於吾疾也一則曰是可¶
以補於吾醫也乃相告於予曰吾二人共梓之以垂不¶
朽何如予曰醫乃仁術也筆之於書欲天下同歸於仁¶
也今若刻布以廣其傳則天下病者有所益而天下醫¶
者有所補其仁惠及於天下大矣豈特二子然哉此予¶
之所深嘉也又能善推予之所欲推矣因題之曰推求¶
<pb:KR3e0071_WYG_000-4a>¶
師意故僭序之以志喜焉時嘉靖甲午七月五日新安¶
汪機省之序¶
